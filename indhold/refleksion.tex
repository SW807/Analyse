I udviklingsforløbet af platformen, var der forskellige beslutninger, som blev taget i henhold til hvad der skulle implementeres, samt hvad der kunne udvikles videre på og generelle overvejelser om platformen.
At reflektere over disse beslutninger og overvejelser skaber overblik og forståelse af forløbet, og er beskrevet herefter.

%\section{Valg af data kilder}
%Hvilke data kilder man bruger i for eksempelvis et analyse modul kan være vigtige, idet at hvis man for eksempel har data fra et smartwatch og fra en accelerometer på smartphonen og en af disse viser ingen bevægelse ville det være en god idé at hvis modulet selv kunne evaluere hvilke kilde den skal tage data fra. 
%Men dette blev aldrig lavet, idet at det ikke var tænkt særlig vigtigt og at ressourcerne var begrænsede og skulle bruges på andre opgaver i stedet for.

\section{Visualiseringer}
Data indsamlet og analyseret af forskellige moduler, skulle originalt kunne visualiseres, med det formål at give brugere af platformen et overblik over deres sindstilstand.
I \cref{modul_definition}, blev der diskuteret hvordan håndteringen af visualiserings-modulerne skal foretages.
Dette er et emne der bør udforskes ved videre arbejde, men er ikke foretaget på nuværende tidspunkt da det blev dømt for tidstagende.
Ved videre arbejde bør datavisualiserings-teknikker og -teori undersøges nærmere.

Udover diskussion om hvilke krav der skal være til visualiserings-moduler, beskrevet i \cref{modul_definition}, skal man også overveje hvordan brugere skal vælge hvilke visualiserings-moduler de gerne vil kunne se, og hvordan de skal vises i manageren.

En mulighed er at have en administrationsside til visualiseringer, der minder om indstillingssiden til valg af dataindsamlings- og analysemoduler.
Eksempelvis kan man forestille sig en kobling mellem disse moduler og visualiseringerne, sådan at for hvert modul kan man angive hvilke visualiseringer man vil benytte.
Koblingen ville her gå på visualiseringer der passer til de enkelte datasæt som modulerne tilbyder.

En anden mulighed er at visualiserings-modulerne der er installeret, er dem der bliver vist i manageren, og specificerer selv hvilke moduler de virker til.
Dette er en mere enkel løsning at implementere, til gengæld tilbyder den knap så stor fleksibilitet i forhold til udviklingen af nye analysemoduler, da man så er nødsaget til at skulle opdatere specifikationen for de pågældende visualiserings-moduler.

% Hvordan skal visualiseringerne så vises i mangageren?
En anden diskussion går på hvorledes visualiseringerne skal vises i manageren.
En enkel måde at gøre dette på er som en liste der bliver præsenteret på forsiden af manageren.
Der vil med denne løsning være mulighed for at ændre rækkefølgen af modulerne ved at trække visualiseringerne til en anden position i listen.
En ulempe ved denne løsning er at den ikke tilbyder kategorisering af visualiseringer.

En inddeling af visualiseringerne i forskellige kategorier ved hjælp af faner er et alternativ der kan benyttes.
Dette sikrer at hvis man har mange visualiseringer bliver det nemmere at abstrahere over disse, da man kan nøjes med at se på en kategori ad gangen, eksempelvis søvn eller social aktivitet.

Endvidere er der en overvejelse der går på at udvikle visualiseringer der er forståelige og gennemskuelige for målgruppen, men dette betragtes som et ansvar for den enkelte visualiserings-udvikler og er dermed ikke noget platformen bør takle.
Platformen benyttes af udvikleren, men hvordan de enkelte visualiseringer skal se ud er op til den enkelte udvikler.

De præsenterede muligheder er ikke fastlagte, og opfordres til at blive diskuteret yderligere ved videre arbejde, så den mest hensigtsmæssige løsning opnås.

\section{Dataindsamling}
Som nævnt i \cref{eksperimenter}, vil mængden af data der indsamles kunne blive reduceret.
Der nævnes tre forskellige måder dette kan gøres på, hvilket er ved brug af skyen, oprydning af data eller ved at ændre på opdateringshastigheden for de forskellige sensorer.
I den sammenhæng er det vigtigt at vægte fordele og ulemper for metoderne, samt om det er muligt at kombinere de forskellige metoder.
En kombinering man kunne forstille sig er at lagre gammelt data i skyen, hvorimod ny data lagres lokalt, men hvor al data komprimeres.
Hvordan dette skal implementeres er et åbent spørgsmål, men bør udforskes videre.
Som udgangspunkt har vi lavet et interface, som modulerne kan benytte, i form af DBAccess, så disse ændringer ville være backend ændringer og dermed ville de ikke komme til at påvirke de enkelte moduler.

En anden tankegang til at reducere plads er ved at ændre arkitekturen så man kan kommunikere modul til modul uden nødvendigvis at lagre i en database.
En fordel ved dette kan være at moduler kan sende deres opsamlede data til andre moduler, så man kan undgå helt at gemme data i databasen for visse mellemleds-moduler.
På den måde vil man kunne spare en masse plads, men det vil komme på bekostning af at det ikke længere er muligt at rekonstruere en analyse. En måde dette kunne implementeres på, uden at gå på kompromis med modulariteten, er at benytte sig af et observer designmønster som beskrevet i \cref{subsec:DBACCESS}.
Dog er det en stor ændring i forhold til den nuværende arkitektur, men er et alternativ man med fordel kunne benytte sig af til at gøre datadeling mellem moduler mindre pladskrævende.

\section{Analyse Aflastning}
For at aflaste smartphonen, er det allerede blevet forslået at bruge skyen til at opbevare data, men på samme tid kan analyser fordelagtigt også blive udført på skyen. 
Dette vil have den effekt at smartphonen ikke behøver gøre særlig meget udover at registrere sensor data.
Dette er også en idé der bør undersøges videre, hvor man også skal have problematikker såsom sikkerhed og kommunikationstid i mente.

\section{Eksperimenter}
Der blev udført eksperimenter, for at få en idé over hvor meget plads der kræves for at kunne benytte platformen, hvilket er beskrevet i \cref{eksperimenter}.
Imidlertid er der foreslået diverse forbedringer til at minimere pladsforbruget, og når disse forbedringer implementeres, bør en ny række af eksperimenter foretages, til at verificere at løsningerne har den ønskede effekt.
Endvidere, vil det være fordelagtigt at udvide eksperimenterne til at inkludere strømforbrug, da dette også er et problem som kan forekomme ved konstant datalogning.

\section{Alternativ Moduldefinitions-deling}
Med den nuværende implementering skal platformen hente ressourcefilerne for de enkelte moduler, for at læse deres moduldefinitioner.
Med denne løsning har andre applikationer dog også rettighed til at læse ressourcefilerne, hvilket kan give problemer, hvis man laver et ikke open-source modul.
Til at undgå denne deling af filer, blev der undersøgt om en file provider kunne implementeres, der kan gøre det muligt at dele en bestemt fil til en anden applikation.

Brug af en sådan file provider kræver dog at platformen på forhånd skal vide hvilke moduler den skal benytte en file provider af.
Dette mindsker modulariteten af platformen, da man ville begrænse moduler der kan bruges til en fastsat mængde, hvorfor denne løsning ikke blev brugt.

Vi tager det forbehold at andre alternativer kan benyttes vi ikke har kendskab til, og hvis en sådan løsning findes, der ikke mindsker modulariteten, bør denne benyttes.

\section{Databaserettigheder}
Med den nuværende implementering af DBAcess har hvert modul adgang til alt data som ligger i databasen.
Dette er unødvendigt åbent og giver for bred adgang til de forskellige modulers data.
For at gøre løsningen mere sikker, bør der med videre arbejde implementeres en måde til at begrænse hvilke moduler, der har adgang til hvilket data.

En ønsket mulighed er at gøre det internt i platformen, idet at man kan definere tilladelser i moduldefinitionen og baseret på disse give tilladelse til tabeller. 
Dette har ikke været muligt at implementere, da man fra DBAccess' vinkel ikke kan blive orienteret om hvilket modul benytter den, dette er en begrænsning fra Androids side.

En måde at løse dette problem på er ved en nøgleudveksling mellem manager og modul når et modul installeres, hvor hvert modul får en unik nøgle man sender med, så manageren kan kende forskel på moduler.


\section{Interaktive Moduler}
En idé som ikke blev undersøgt var at udvikle interaktive moduler.
Eksempelvis kunne patienter blive sat til at løse matematiske problemer for at teste deres kognitive evner eller udvikle et `balance the ball' spil til at teste reaktionsevne.
Dette kunne være en god idé, da man ved affektive lidelser nogle gange ser den slags symptomer.

\section{Notifikationer}
En ting som også blev diskuteret tidligere i projektforløbet var at give notifikationer til brugeren, herunder det som tidligere er benævnt som interventioner.
Dette blev dog tilsidesat, da det blev vurderet at der var for mange faldgruber i.f.t. at forstyrre en evt. patient med psykiske problemer.
Dog erfarede vi senere, ifm. styregruppemødet, at patienterne er interesseret i dette, da de er meget interesseret i at få at vide så tidligt som muligt, hvis de er under forværring i deres tilstand.

Der kunne eksempelvis gives to slags informationer; interventionen som direkte siger at der foregår en forværring eller at der har været en drastisk stigning/fald i.f.t. sensor/analyse.
Den anden slags information kan være noget opsummerende og mere neutralt, så der ikke på samme måde skal evalueres om hvorvidt der er ved at ske en forværring, derimod blot præsentere noget af det seneste data fra en sensor/analyse.
Det andet eksempel på en notifikation kunne få brugeren til at reflektere over sin situation, hvis der for eksempel kunne ses et tydeligt fald i søvnkvalitet eller antal sociale interaktioner, men uden direkte at sige noget om en evt. forværring.

\subsection{Huskekort}
I interviewet med psykolog Janne Rasmussen blev huskekort nævnt.
Disse dækker over nogle fysiske huskekort som patienten har på sig, hvorpå der står en form for instruktioner der kan assistere i svære situationer; hvor dette eksempelvis kan være at ringe til en ven inden en svær beslutning skal træffes eller at droppe den nuværende opgave og i stedet foretage en lystbetonet aktivitet.

Disse kan på samme måde som benævnt ovenover også implementeres som notifikationer.
På denne måde kan der foreslås en lystbetonet aktivitet hvis analyser antyder en stressende dag.
Dette er især interessant ved fysisk sensor/analyse hvor stress antageligvis kan opdages i øjeblikket og et passende huskekort kan præsenteres.

Disse huskekort skal dog nødvendigvis udarbejdes sammen med patientens behandler, da antal, type og indhold af huskekort varierer.
