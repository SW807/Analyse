\section{Vigtige begreber}
Dette afsnit definerer vigtige begreber inden for psykiatrien, som patient empowerment, trends, cykler og interventioner.

\subsection{Patient empowerment}\label{sec:patientempowerment}
Patient empowerment omhandler en inddragelse af patienten i egen behandling.
Dette inkluderer at give redskaber til patienten, der gør det nemmere for patienten at vurdere sin egen sygdomssituation og foretage informerede behandlingsvalg ud fra den vurderede sygdomssituation.
Det er noget sygehusvæsenet gør en indsats for at implementere \citep{misc:patientpowerhovedstaden}.
Dog er det vigtigt at patient empowerment udføres ordenligt.
Steder hvor strategien ikke er at foretrække, er hvis patienten føler sig utryg ved at skulle have et sådant ansvar for egen behandling og patienten helst ikke vil indrages yderligere i behandlingen.
Derudover kræver det at patienten bliver velinformeret om hvordan han skal monitorere egen sygdom og handle ud fra det.

Til at understøtte denne informering af patienten om egen sygdom kan diverse empirikilder være vigtige at vise patienten, såsom søvnændringer og aktivitetsændringer (se evt. \cref{sec:moede-med-joergen}), og er derfor undersøgt nærmere i dette projekt.
Måder man kan understøtte denne selvbehandling inkluderer trends, cykler og interventioner.
Disse vil kort blive beskrevet i det følgende.

\subsection{Trends}
Trends beskriver tendenser i en persons adfærd, eksempelvis at man går i seng kl. 22 og står op kl. 7 eller går en tur hver aften.
Det interessante med trends er at se på ændringer, da disse kan antyde en ændret sindstilstand.
En ændring kunne være at personen i en periode går i seng kl. 4 i stedet for kl. 22, eller sover til kl. 12 i stedet for kl. 7.

\subsection{Cykler}
Cykler omhandler fænomenet at en persons sindstilstand kan beskrives som en cyklus.
Dette er interessant da ens adfærd bliver påvirket af ens sindstilstand.
Ved at kunne detektere den nuværende sindstilstand og have kortlagt cykler for den pågældende person, kan dette bruges til at forudsige det næste stadie, der kunne være en depression.

\subsection{Interventioner}
Interventioner omhandler handlinger, der kan afbryde en periode eller en påbegyndende periode.
Her menes periode som en tidsperiode med drastisk ændret stemningsleje, som ved depression eller mani.
Eksempelvis ved en påbegyndende depression, kunne man bryde ud fra sit nuværende mønster ved at blive foreslået at foretage sig en lystbetonet aktivitet.
