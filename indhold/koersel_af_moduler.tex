Der er overordnet to måder hvorpå moduler køres; enten styrer de selv deres kørsel (kontinuerte kørende moduler) eller så administreres de af Managerens \texttt{TaskRunner}, som er en \texttt{Service} der startes når mobilen tændes.
Både sensor- og analyse-moduler kan køre på disse to forskellige måder.

\paragraph{Kontinuerligt kørende moduler}
Til moduler der skal køres kontinuert, startes deres \texttt{Service} blot lige så snart modulet aktiveres i indstillinger, hvorefter det selv administrerer hvornår og hvor ofte det udfører dets opgave.
Fordelen ved dette er at vi sparer kommunikations-overhead, da der ikke konstant skal kommunikeres mellem Manager og kontinuert-kørende moduler.

\paragraph{TaskRunner}
Derudover er der også moduler som kun skal køres med faste, større, intervaller, eller på bestemte tidspunkter.
Her er der ikke behov for at det enkelte modul har en kontinuert kørende \texttt{Service}, men kan derimod nøjes med at Manageren starter modulets opgave på det korrekte tidspunkt.
På denne måde spares der ressourcer, da modulet kun aktiveres i den tid hvor det skal udføre sin opgave. 

Når \texttt{TaskRunner}en startes, danner den en liste over de moduler der skal køres med interval eller på fast tidspunkt.
Derefter laver den en prioriteret kø, sorteret efter næste kørsels-tidspunkt.
\texttt{TaskRunner} tråden \texttt{sleep()}es så, indtil næste opgave skal udføres.
Efter opgaven er udført, udregnes næste kørsels-tidspunkt for den netop kørte opgave, hvorefter prioritets-køen sorteres.
Så \texttt{sleep()}es tråden igen, indtil næste kørsels-tidspunkt, og dette fortsætter så længe der er aktive moduler der skal køres på denne måde.
