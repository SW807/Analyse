% A description of use context and selected use scenarios (see Essence-book Chapter 13).


\section{Paradigm View}
\textit{Paradigm} bruges her til at undersøge problemet; herunder problemområde og scenarier.

\subsection{Reflection}
Patienter der er diagnosticeret med unipolar eller bipolar affektiv lidelse vil have tilbagevendende perioder af henholds mani og/eller depression.
Det kan være et problem hvis tilstanden for en patient er under begyndende forværring og dette ikke opdages i tide, da det kan føre til en manisk eller depressiv periode.
Det kan være svært for patienten selv at opdage denne ændring i adfærd, da det kan være en blød overgang samt svært at acceptere.
Desuden kan der gå flere år mellem perioder, hvilket kan gøre at det ikke er noget der overhovedet overvejes af patienten.
Dette ville også kunne gøre at patienten heller ikke overvejer lægehjælp, hvorfor en periode heller ikke vil detekteres på denne måde.
Ved at bruge en mobiltelefon til passivt at indsamle data omkring patienten, kunne der holdes øje med ændringer i denne data, som vil kunne sige noget om adfærdsændringer.
Herefter ville patienten kunne gøres opmærksom på disse, og måske undgå større forværring.

\subsection{Stakeholders}
I dette projekt er patienterne den vigtigste \textit{stakeholder}, da det er patienterne der skal bruge applikationen i hverdagen.
Applikationen skal derfor udvikles på patienternes præmisser.
Sikkerheden skal være så patienterne er trygge ved at gemme sine personlige oplysninger i applikationen, og brugerfladen skal udvikles så forskellige patienter kan anvende den.

\subsection{Scenarios}
Her undersøges hvordan \textit{the Challenge} bliver set fra brugerens perspektiv.
Teknikker til denne undersøgelse inkluderer at definere applikationens problem domæne ved hjælp af \textit{Use context} og \textit{Use scenarios}.

\paragraph{Use Context}
Konteksten som applikationen skal kunne bruges i er meget bred, da det omfatter hele patientens hverdag.
Der skal derfor tages højde for at sensorer ikke altid er tilgængelige, og at data forbindelse ikke nødvendigvis er tilgængelig.
Da applikationen skal logge data om patientens færden skal der håndteres at smartphonen kan være i lommen, i hånden og ikke mindst på et bord eller i en jakkelomme der hænger i entreen.

\paragraph{Technologies}
Teknologier der benyttes inkluderer en smartphone og wearables der kan bruges sammen med en smartphone.

\paragraph{Use Scenarios}
\textit{Use scenarios} bruges til at udforske ideer og muligheder i forhold til brugerens brug af systemet.

Scenarier:
\begin{itemize}
	\item Patienten bevæger sig rundt i sin hverdag med smartphonen i lommen. 
	\begin{itemize}
		\item Data logges i systemet om gemmes til at kunne blive analyseret.
	\end{itemize}
	
	\item Patienten er taget til familiearrangement og har efterladt smartphonen i jakkelommen.
	\begin{itemize}
		\item Data logges i systemet og filtreres efter hvad der kan bruges selvom smartphonen ikke er på patienten.
		Brugbar data gemmes.
	\end{itemize}
	
	\item Patienten låner sin smartphonen til sit barn, der bevæger sig rundt med den hele dagen.
	\begin{itemize}
		\item Data logges i systemet og forkastes da de ikke kan bruges til at få information om patienten.
	\end{itemize}
	
	\item Patienten får en notifikation af systemet der beder patienten svare på et spørgsmål omkring patientens søvn.
	\begin{itemize}
		\item Patienten svarer på spørgsmålet og fortsætter sin aktivitet.
		\item Patienten har ikke lyst til at svare på spørgsmålet nu, og udsætter det til senere.
	\end{itemize}
	
	\item Patienten vil gerne have applikationen til at fortælle hvordan den vurderer hans tilstand.
	\begin{itemize}
		\item Applikationen viser at patienten udviser normal adfærd.
		\item Applikationen viser at patientens sindstilstand er lavere end normalen. Patienten konsulterer sin liste af lystbetonede aktiviteter og udfører en af disse.
		\item Applikationen viser at patientens sindstilstand er lavere end normalen. Patienten foretager sig intet og tilstanden fortsætter med at forværres.
	\end{itemize}

\end{itemize}
\stefan{Skal kigges på i fællesskab}

% A discussion of how to implement support for key use scenarios (see Essence-book Chapter 14).
Ud fra disse scenarier har vi følgende tilstands klassificerings problematikker:
\begin{itemize}
\item På korrekt person?
\item Tilstands ændring?
\item Kritisk tilstand?
\end{itemize}

Den første problematik er hvordan man identificerer hvilken kontekst dataindsamlingsenheden befinder sig i, og ud fra denne vurdere hvilke datakilder der stadig bibeholder deres relevans i denne kontekst.
Eksemplet der et givet i førnævnte scenarie er at patienten har efterladt eller glemt sin smartphone i sin jakke, i en sådan situation kunne man forstille sig at datakilder som for eksempel bevægelsesdata eller lydregistrering er ubrugelige.
Dog skal man også i denne sammenhæng være forsigtig, for hvis man forkaster for meget data når smartphonen ikke er på en person, vil det gøre det vanskeligt at lave analyser på perioder hvor præmis for analysen er, at smartphonen ikke holdes af en person, hvilket kunne være søvn analyse. 
Det er dog ikke kun et spørgsmål om at identificere hvornår smartphonen ikke er på en person.
Der skal også identificeres om det er den tiltænkte person der bærer enheden, da i disse situationer giver data der indsamles et indblik i den forkerte persons tilstand og er derfor irrelevant størstedelen af tiltænkte analyser.
Der er dog en mulighed at det kunne anses som social interaktion at en patient låner sin smartphone ud, og derfor kunne sådan information måske bruges i sociale analyser.

Den anden udfordring, at identificere brugerens tilstand, kræver indsamling af meget data fra mange forskellige kilder for at have et grundlag for en vurdering af disse.
Hvilke datakilder dette skal være kan variere meget fra individ til individ.
Et individ kunne for eksempel have brug for at få set på sit bevægelsesmønster og på sin sociale adfærd, hvor et andet kunne have brug for at få analyseret på søvn og på hvor meget han har forladt sit hjem.
At kunne se på disse er udfordrende i sig selv, da man for hver af disse skal finde ud af hvilke datakilder man har til rådighed der kan give en fornuftig information om disse, og derefter skal man finde ud af hvordan man ud fra den data kan lave en vurdering af det givne kriterie.
Når hvert kriterie er vurderet skal der laves en vurdering af tilstanden som helhed, og hvordan denne laves skal variere fra individ til individ.
Det kunne også være man valgte at inddrage brugeren i denne vurdering, enten ved at give dem spørgsmål eller ved at have dem til at gøre noget andet der kunne give et praj om hvordan de har det.

Den sidste tilstand der kan være er en kritisk tilstand, hvor det vurderes at patienten er så langt nede at der er risiko for han kan forvolde skade på sig selv eller andre.
Her er problemet hvornår man vurderer en tilstand til at være alvorligt kritisk og også hvad man rent faktisk skal gøre hvis man når frem til en sådan vurdering.
Den kritiske vurdering kunne være at man har en grundlinje for hvor lavt eller højt folks sindstilstand kan komme på en skala før den er kritisk, dog er dette nok ikke en god tilgang, da det som altid kan variere meget for hvert individ.
En anden mulighed ville være at se på hvor folk plejer at befinde sig rent tilstandsmæssigt og så ud fra det vurdere hvor langt det er acceptabelt at lade dem svinge fra det.
Den anden del af dette scenarie er hvad der skal gøres hvis det vurderes at en patient er for langt ude i forhold til det habituelle niveau de plejer at have.
Det kunne være det vælges at der skal kontaktes en ambulance til enhedens nuværende position, dog ville dette nok kun være tilfældet hvis der er meget stor tillid til estimeringerne fra systemet.
En mere sandsynlig handlingsplan ville være at kontakte læge eller nærmeste pårørende, få dem til at komme med deres vurdering og derefter foretage de handlinger der passer bedst.
Denne mulighed er at foretrække hvis det er muligt for den kontaktede person at komme med en vurdering ud fra information systemet sandsynligvis har givet dem adgang til.