\section{Visnings Modul}

Som udgangspunkt er \textit{visninger} forskellige visualiseringer af analyse modulernes output.

Det antages at analyse moduler kan og vil være meget forskellige, og at de enkelte visninger ikke nødvendigvis vil passe på alle analyser.
Derfor skal der være en måde at knytte de enkelte visninger med de passende analyser.
En måde at gøre dette på er at lave en baglæns afhængighed for en visning til en eller flere analyser, som beskriver hvilke analyser den pågældende visning kan repræsentere.
Problemet med dette er at denne liste, dvs. selve modul app'en, skal opdateres hver gang der oprettes nye analyser der passer sammen med visningen.
En anden måde er at have bindingen på analyse-modulerne, så der i stedet beskrives hvilke visninger der gør sig gældende for de enkelte analyser.
Her er problemet dog stadig det samme, at analyserne skal opdateres hver gang der kommer nye visninger.

En mere fleksibel måde at håndtere denne knytning mellem visninger og analyser er at deducere ud fra analysens tabel/kolonne signatur, hvilken slags data den outputter.
På denne måde kan der laves visninger der kan repræsentere bestemte signaturer, og der i stedet laves en implicit binding mellem visninger og analyser.

I mange tilfælde vil denne implicitte binding være nok, dog kan det forestilles at analyserne vil være forskellige og til tider komplekse, hvilket kan gøre det nødvendigt at nærmere specificere hvordan den tilgængelige data kan vises.
Her kunne der tilføjes noget meta-data på analysens tabeller/kolonner, der beskriver den på sådan en måde, at det ville kunne bruges til visninger der ikke nødvendigvis implicit kunne knyttes til det.

\subsection{Eksempel}
Her bruges light, som er en simpel sensor og analyse, der fra sensoren indhentes løbende lys-niveau (i lux).
Analysen tager den senest indsamlet data og giver et gennemsnit.
Det antages at alle tabeller har en tids-kolonne, der beskriver enten hvornår data blev indsat i databasen, eller i nogle tilfælde af analyser overføres tiden fra sensor-data.

\begin{lstlisting}
{
  "name": "lightAvg",
  "_version": 1.0,
  "tables": [
    {
      "name": "lightAvg",
      "columns":[
        { "name": "lightAvg", "dataType": "REAL", "_unit": "lux" }
      ]
    }
  ],
  "dependencies": [
    [{ name": "light" }]
  ]
}
\end{lstlisting}

Et eksempel på et visnigs-modul som passer på denne type analyse kunne være en simpel 2D graf, som viser den gennemsnitlige belysning over tid.

\begin{lstlisting}
{
  "name": "2dgraph",
  "_version": 1.0,
  "_type": "view",
  "view": {
    "layout": "2dgraph.xml",
    "data": [
      { "name": "x", "dataTypes": ["INTEGER"], "fromTimestamp": true },
      { "name": "y", "dataTypes": ["INTEGER", "REAL"] }
    ]
  }
}
\end{lstlisting}

Denne visning beskriver en 2D graf, som bruger layoutet i \texttt{2dgraph.xml}.
På x-aksen vises tiden (der står INTEGER fordi SQLite ikke har datorepræsentation ud over unix-time).
Her bruges det tidsstempel som forventes på alle tabeller.
Til y-aksen kan bruges alle analyser, som blot har en enkelt kolonne af heltal eller decimal-tal værdi.

\subsection{Administrering af visninger}
Ligesom sensorer og analyser, skal visninger også administreres af brugeren.

For at holde det så simpelt som muligt, kunne man, ligesom ved sensorer/analyser, have to niveauer af administration.
Som udgangspunkt vil alle installeret visninger automatisk knytte sig til de aktiverede analyser.
Derudover vil man i de avancerede indstillinger kunne aktivere/deaktivere visninger for de enkelte analyser.

På denne måde vil der automatisk blive genereret en liste af visning/analyse kombinationer, men med mulighed for at slå nogle af kombinationerne fra.
Det vurderes at muligheden for at slå visninger fra skal være under avancerede indstillinger, da ikke teknisk begavede brugere sagtens kunne forvirres af alle de potentielle visning/analyse kombinationer de ville præsenteret for.
Grunden til at det stadig er med som en mulig customization er, at der er stor fokus på at brugerne skal have mulighed for at styre hvad programmet skal gøre. 
