\section{Arkitektur behov}\label{arkitekturkrav}
Ved analyse af problemområdet udledes der i følgende afsnit en beskrivelse af behov til arkitekturen for den udviklede platform.
Behovene beskrives herunder i form af følgende nøgleord: \textit{modulær}, \textit{fleksibel}, \textit{kombinerbar} og \textit{kommunikativ}, og svarer til kriterierne introduceret i \cref{firstsubseckriterier}.

Kriterierne stammer fra metaforen \textit{F16 fly} (se \cref{vision}), hvor fokus er på at man kan udskifte moduler på platformen meget enkelt, uden at det er muligt at ødelægge noget for andre moduler, samtidig med at det er muligt at skræddersy løsningen til den individuelle patient.


\subsection{Modulær}\label{arkitekturkrav::modulaer}
I \cref{sec:affektivelidelser} beskrives det at symptomerne på affektive lidelser varierer meget.
Derfor skal arkitekturen understøtte muligheden for at detektere alle de forskellige symptomer.
Det er dog ikke nødvendigt altid at detektere alle symptomer, da de konkrete symptomer varierer fra person til person.
Denne varians gør at en modulær opbygning er nødvendig, da dette vil gøre det muligt nemt at modificere funktionaliteten så den kun går efter at identificere den konkrete patients symptomer.

Ydermere vil en modulær arkitektur også gøre det nemt at udskifte enkelte dele af funktionalitet, hvis der for eksempel kommer nye og bedre teorier inden for de forskellige områder.

\subsection{Fleksibel}\label{arkitekturkrav::fleksibel}
Arkitekturen skal være fleksibel så den kan tilpasses til patienten.
Dette kunne fx være en mulighed for at patienten kan styre hvilke moduler, der er aktive.

Arkitekturen skal også være fleksibel i forbindelse med valg af lignende sensorer.
Dette kunne for eksempel være valget af accelerometer hvis patienten både har en smartphone og et smartwatch.
Accelerometret i en smartphone er muligvis mere præcist end det i et smartwatch, men da man har sit smartwatch på håndleddet vil data herfra være mere relevant i visse kontekster.
Det skal derfor være muligt at systemet giver mulighed for valget mellem disse to.

\subsection{Kombinerbar}\label{arkitekturkrav::kombinerbar}
Arkitekturens moduler skal være kombinerbar, således at det er muligt at kombinere flere moduler som f.eks. siger noget om patientens sociale aktivitet eller søvn.

Data fra en sensor skal altså kunne bearbejdes af andre moduler, der kan udnytte den information i forbindelse med en analyse.

Kombinerbare moduler sørger for at indhentning af data og analyse af data let kan separeres.
Derved er det ikke nødvendigt for de enkelte moduler at udføre indhentningen af data.

\subsection{Kommunikativ}\label{arkitekturkrav::kommunikation}
Med Kommunikativ menes at platformen skal understøtte kommunikation mellem moduler så data fra et modul nemt og sikkert kan deles med andre moduler.
Det skal ikke være muligt at skrive til andre modulers databasetabeller.
Ved på denne måde at kontrollere adgangsrettighederne til data, forenkles processen med udvikling af nye moduler.
Det sker fordi man som udvikler af et modul er garanteret, at data kun modificeres af modulet selv.
Man skal altså således ikke bruge ressourcer på at verificere data i selve modulet.
\stefan{jeg foreslår en navneændring til ``Adskillelse'' eller ``sikkerhed''}

\subsection{Opsummering}
For at opsummere ønsker vi en arkitektur der er opbygget af moduler.
Det skal være muligt at udvikle moduler uafhængigt af hinanden.
Arkitekturen skal være fleksibel så det er muligt at til- og fra-vælge moduler for den individuelle bruger.
Desuden skal modulerne være kombinerbar i en sådan forstand at det er muligt at eksempelvis bruge moduler andre har udviklet sammen med ens egne moduler.
Til sidst skal arkitekturen understøtte nem og sikker kommunikation mellem modulerne.

