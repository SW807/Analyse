Denne rapport er første del i et projekt om psykiske lidelser, som del af Software studie på Aalborg Universitet i P8 projektet mellem 2. Februar 2015 og 27. Maj 2015. 
Den er udarbejdet i et samarbejde mellem grupperne SW807F15 og SW808F15.
Projektet blev vejledt af Ivan Aaen, hvis vejledning var meget værdsat.
Derudover blev projektet foreslået af Morten Aagaard som gennem projektet agerede bindeled mellem projektgruppen og specialister inden for psykologi. Dette resulterede blandt andet i møder med psykolog Janne Vedel Rasmussen, psykiater Jørgen Aagaard, og et fokusgruppe interview med patienter med affektive lidelser. Hans hjælp, råd samt indsigt i faget har været en stor hjælp for projektet.